# Rad sa saradnicima

## Pregled saradnika

Na stranici se nalazi tabela sa svim saradnicima u sistemu. Klikom na dugme `Nazad` učitava se [početna stranica](./home-page.md).
<p align="center">
  <img src="/collaborators_table.png">
</p>

Klikom na dugme u koloni `Obriši` pokreće se postupak brisanja određenog saradnika iz sistema.
<br />

Klik dugmeta u koloni `Izmeni` pokreće postupak izmene informacija o odabranom saradniku iz sistema koji se odvija kroz [formu za kreiranje saradnika](#kreiranje-saradnika).
<br />

Klikom na dugme u koloni `Detalji` otvara se prozor sa detaljnim prikazom informacija o odabranom saradniku.
<p align="center">
  <img src="/organizer_detailed_view.png">
</p>

Klikom na dugme `Dodaj` učitava se [forma za kreiranje saradnika](#kreiranje-saradnika).

## Kreiranje saradnika

Kreiranje naloga saradnika se radi na kroz formu za kreiranje saradnika koja se sastoji od pet delova: [odabir tipa saradnika](#odabir-tipa-saradnika), [definisanje informacija o saradniku](#definisanje-informacija-o-saradniku), [definisanje usluga koje saradnik nudi](#definisanje-usluga-koje-saradnik-nudi), [dodavanje fotografija](#dodavanje-fotografija) i [definisanje postojećih sala](#definisanje-postojećih-sala).

### Odabir tipa saradnika

Saradnik može biti pravno ili fizičko lice. Nakon odabira tipa saradnika, prelazi se na sledeći korak koji obuhvata [unos informacija o saradniku](#definisanje-informacija-o-saradniku).
<p align="center">
  <img src="/collaborator_choose_type.png">
</p>

### Definisanje informacija o saradniku

Na slici je prikazana forma za unos detaljnih informacija o saradniku koja obuhvata polja za unos: imena, prezimena, matičnog broja, JMBG/PIB, broja telefona, adrese, korisničkog imena, mail adrese i lozinke.
<p align="center">
  <img src="/collaborator_add_form.png">
</p>

Potrebno je uneti informacije za sva obavezna polja koja pored sebe imaju crvenu zvezdicu. Nakon toga, klikom na dugme `Dalje` će se odviti provera validnosti informacija koje su unete. Polje `PIB` je u slučaju da je odabrani tip saradnika pravno lice, u suprotnom se to polje odnosi na `JMBG`. Ukoliko su uneti nevalidni podatke u bilo koje polje, bićete obavešteni u vidu poruke sa crvenim tekstom ispod, nakon čega greške mogu biti ispravljene. Kada su sva polja validna prelazi se na [naredni deo forme](#definisanje-usluga-koje-saradnik-nudi).
Uputstvo za odabir adrese se nalazi na [linku](./additional.md#odabir-adrese).

### Definisanje usluga koje saradnik nudi

Deo forme koji se odnosi na definisanje usluga koje saradnik nudi se sastoji od polja za vrstu usluge i njen kratak opis, kao i tabele koja predstavlja cenovnik pojedinačnih usluga. Klikom na dugme u koloni `Obriši` uklanja se odabrana usluga iz tabele, dok klik na dugme u koloni `Izmeni` omogućava izmenu informacija pojedinačne usluge.
<p align="center">
  <img src="/collaborator_services_form.png">
</p>

Klikom na dugme `Dodaj` otvara se prozor koji sadrži formu za dodavanje pojedinačne usluge koja uključuje njen naziv, cenu i jedinicu.
<p align="center">
  <img src="/collaborator_add_service.png">
</p>

Nakon toga, klikom na dugme `Dalje` prelazi se na [naredni deo forme](#dodavanje-fotografija).

### Dodavanje fotografija

U ovom delu forme moguće je dodati fotografije koje reprezentativno oslikavaju usluge koje saradnik nudi u cilju veće transparentnosti. Slika se dodaje klikom na kvadrat u donjem desnom uglu koji u sebi sadrži znak `+`. Dalje sledi odabir datoteke slike sa računara koja se potom dodaje u galeriju saradnika.
<p align="center">
  <img src="/collaborator_add_images.png">
</p>

Nakon dodavanja svih potrebnih slika, klikom na dugme `Dalje` prelazi se na [sledeći deo forme](#definisanje-postojećih-sala).

### Definisanje postojećih sala

Ovaj deo forme sadrži tabelu sa svim salama koje saradnik nudi. Klikom na dugme u koloni `Obriši` uklanja se postojeća sala iz tabele, dok klik na dugme u koloni `Izmeni` omogućava izmenu informacija, kao i organizacije prostora pojedinačne sale.
<p align="center">
  <img src="/collaborator_halls_table.png">
</p>

Klikom na dugme `Dodaj` otvara se [prozor](#dodavanje-sale) koji sadrži formu za dodavanje pojedinačne sale koja uključuje njen naziv, maksimalan broj osoba i organizaciju prostora.

### Dodavanje sale

Da bi se dodala nova sala, potrebno je uneti njen naziv, maksimalan broj osoba koji može da stane i organizovati prostor unutar nje. Organizacija prostora se odvija tako što se prvo iz liste objekata, u koju spadaju stolovi, muzika i podijum, izabere objekat tako što se klikne na njega. Potom će iskočiti prozor koji preuzima ulogu definisanja informacija o izabranom objektu. Objekti se mogu pomerati tako što se određeni objekat "uhvati" i prevlači po ekranu u dozvoljenim granicama.
<p align="center">
  <img src="/collaborator_add_hall.png">
</p>

Nakon što je organizacija prostora uspešno završena, klikom na dugme `Sačuvaj` se zatvara tekući prozor i potom se nova sala dodaje u tabelu.

### Dodavanje objekta

Forma u sebi sadrži polje za broj osoba, ako se radi o stolu, kao i polje koje govori da li se dotični objekat može pomerati.
<p align="center">
  <img src="/collaborator_add_object.png">
</p>

Klikom na dugme `Dodaj` zatvara se tekući prozor i objekat se dodaje na prikazu organizacije prostora.